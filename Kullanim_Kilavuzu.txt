KURBANLIK SATIŞ VE TAKİP SİSTEMİ - KULLANIM KILAVUZU

Bu döküman, sistemin nasıl kullanılacağını adım adım anlatan bir rehberdir.

1. SİSTEME GİRİŞ
---------------------------------------------------------
Uygulamayı açtığınızda sizi bir güvenlik ekranı karşılar.
- Sisteme giriş yapmak için "Ortak Şifre"yi (Örn: 1234) giriniz.
- "Giriş Yap" butonuna bastığınızda Ana Ekran (Dashboard) açılacaktır.

2. ANA EKRAN (DASHBOARD)
---------------------------------------------------------
Ana ekranda tüm hayvanların listesini görebilirsiniz.
- Üst kısımda "HAYVAN EKLE" butonu ve altında filtreler bulunur.
- [BÜYÜKBAŞ] butonuna basarsanız sadece büyükbaşları, [KÜÇÜKBAŞ] butonuna basarsanız sadece küçükbaşları listeler.
- Hayvanlar, "Hisse Fiyatı" en yüksek olandan en düşüğe doğru sıralanır.
- Hisseleri tamamen biten (Satılan) hayvanlar listenin en sonuna atılır ve renkleri soluklaşır.

3. YENİ HAYVAN EKLEME
---------------------------------------------------------
En üstteki "HAYVAN EKLE" butonuna basarak yeni kayıt oluşturabilirsiniz.

A) TÜR SEÇİMİ:
   - "Büyükbaş" veya "Küçükbaş" seçeneğini işaretleyin.

B) TESLİM TÜRÜ VE HİSSELER:
   - Eğer BÜYÜKBAŞ seçerseniz:
     * "Hisseli": 1 ile 7 arasında hisse sayısı belirleyebilirsiniz (Genelde 7).
     * "Karkas" veya "Ayaktan": Sistem otomatik olarak hisse sayısını 1 yapar (Tek kişiye satış).
   
   - Eğer KÜÇÜKBAŞ seçerseniz:
     * Sistem otomatik olarak hisse sayısını 1 yapar.
     * Teslim türü olarak Ayaktan, Karkas veya Parçalanmış seçebilirsiniz.

C) FİYAT BİLGİLERİ:
   - "Alış Fiyatı"nı (maliyet) not olarak girebilirsiniz.
   - "Satış Fiyatı (Toplam)" kısmına hayvanın komple fiyatını yazın.
   - Sistem, hisse başı fiyatı otomatik hesaplayacaktır.

4. HİSSEDAR VE MÜŞTERİ YÖNETİMİ
---------------------------------------------------------
Listeden bir hayvana tıkladığınızda "Detay Ekranı" açılır.

- BOŞ HİSSE SATIŞI:
  Boş olan (gri renkli) bir sıraya tıklayın. Açılan formda:
  1. Müşteri Adı Soyadı
  2. Telefon Numaraları (Tel 1 ve Tel 2)
  3. Vekalet Durumu (Kutucuğu işaretleyerek vekalet alındığını belirtebilirsiniz)
  4. Ödeme Bilgileri:
     - Ne kadar ödeme aldıysanız "Ödenen" kısmına yazın.
     - Sistem "Kalan Borcu" otomatik gösterir.
     - Ödemeyi alan kişiyi (Salih, Kadir, Hacı, Erdem) seçin.
     - Ödeme yöntemini (Nakit, IBAN) seçin.
  "KAYDET" butonuna basınca hisse satılmış olur ve rengi yeşile döner.

- BİLGİ DÜZENLEME:
  Satılmış bir hisseye tekrar tıklayarak ödeme ekleyebilir veya bilgileri güncelleyebilirsiniz.

5. WHATSAPP VE İLETİŞİM
---------------------------------------------------------
Satılan bir hissenin üzerinde yeşil bir "WhatsApp" ikonu (Konum Butonu) göreceksiniz.
- Bu butona tıkladığınızda, müşterinin telefonuna otomatik bir WhatsApp mesajı açılır.
- Mesaj içeriği: "Sayın [Ad], Kurban Sıranız: [No], Kesim Yerimiz: [Link]..." şeklindedir.

6. DÜZENLEME VE SİLME
---------------------------------------------------------
- HAYVAN BİLGİLERİNİ DÜZENLEME: Hayvan detay sayfasında, sağ üstte mavi renkli "DÜZENLE" butonu bulunur. Buna basarak fiyatı, kiloyu veya notları sonradan değiştirebilirsiniz.
- SİLME: Bir hayvanı veya hisseyi silmek isterseniz ilgili "Çöp Kutusu" ikonunu (Kırmızı) kullanabilirsiniz. (Dikkat: Silinen kayıt geri gelmez).

---------------------------------------------------------
İyi çalışmalar dileriz.
